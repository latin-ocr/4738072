—57-

scaenam Diphili actuosam 1) et ingenio Romanorum magis acco-
modatam transposuit. Ergo inde a versu 190 vel 185, ubi de ⁴mere—
tricis pretio agitur, vestigia Menandri iam detegi censeo3 etenim
verba iuvenis v. 193 ‘neque vendundam censeo, quae libera
est’ mea quidem sententia adeo non produnt Terentium fabulas
contaminantem et obliviosum,²) ut propter verba poetae ip-
sius (vs. 8) censeam in Diphili fabula re vera meretricem, non
liberam raptam esse; versum 193 igitur Menandri, non Di-
phili esse. Accedit etiam, quod id mendacium, quo terreatur
et moveatur leno ut argentum accipiat,³) non obstat ἤθει adu-
lescentis Menandrei.⁴) — Cum autem leno ‘nolit vendere’, Aeschi-
nus domum intro it (v. 196) neque incaute agit, quamvis con-
tumeliose contra lenonem se gerat, sed lenones, si modo pe-
cunia reddatur, non metuendos esse non ignorat. Haec spes
eum no'n fallit, nam de lenone ad scaenam proximam scholiasta
scaenicus aestheticusque recte adscribere potest (Ad. 196.1):
haec allocutio ad hoc inducta est, ut ea: verbis lenonis agmareat,
quam facile mitis fieri possit et quidvis libenter accipere. Hanc
igitur scaenam (VSS. 196—208) iam propter hunc interpretem
aestheticum Menandream ⁶) esse contendam3 praeterea autem
Donatus soliloquium Sannionis Menandreum esse his verbis
probat ·Ad. 199. 1: secundum alud Menandri . . . Haec autem
verba Kauerus (Dziatzko-Kauer Ad.2 p. 13) falso interpretatus
esse mihi videtur.⁶) Nam cum Donati commentum pessime con-

 

¹) Ipse Fl. Nencini fatetur, si prologi verba respiciamus, partem e Diphilo
translatam versibus 155—195 includi. Quis autem dubitat, quin prologus
maxime sit respiciendus?

²) Ut contendere voluit Dziatzko mus. Rh. XXXI 374 sqq„ qui non
explicavit cur dixisset Terentius Ad. prol. 8sq.: in Graeca adulescens est, qui
lenoni eripit meretricem in prima fabula eqs.; cf. praeterea Nencinium 1. l.
p. 122 sq.

8) Quod consilium lenonis vi pecuniae mitificandi serpit per actum 11
totum Menandreum.

⁴) Recte contendit contra Dziatzkonem G. Regel l. 1. p. 7.

ὓ) De monosticho a Nencinio (1.1. 118-119) cum versu 198 conato
cautione opus est: cf. Schlee ann. phil. 93 p. 140.

⁶) Kauerus ut propter verba secundum illud Menandri originem Menan—
dream in dubium vocaret facile commotus est, quod soliloquium esse Diphili,

