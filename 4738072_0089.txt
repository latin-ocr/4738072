Vita.

Natus sum Erdmannus Struck a. d. IV Id. Juli anni 1886 in
oppido Megalopolitano cui nomen est Neubrandenburg patre
Henrico matre Garolina e gente Bull, quos adhuc inter vivos
esse valde gaudeo. Fidei addictus sum evangelicae-lutheranae.
Inde ab anno 1895 frequentavi gymnasium urbis patriae, quod
tum G. Sauerweini praeceptoris maxime mihi venerandi auspiss
ciis florebat. Maturitatis testimonio instructus autumno anni
1904 Monachium me contuli, ut studiis philologieis et germanicis
me darem, ubi me docuerunt viri doctissimi Cornelius, Grusius,
Drerup. Furtwangler‚ v. d. Leyen, I. de Miiller, Muncker, Pohl—
mann. — Deinde autumno anni 1905 Berolinum migravi et
Universitatis Fridericae Guilelmae civium numero per tria
semestria adscriptus sum. Scholis interfui quas habuerunt vv.
dd. Diels, Hermann, Helm, Lehmann-Haupt, Ed. Meyer, Roethe,
Vahlen, de Wilamowitz-Mffllendorff. Tum almam matrem Rosto-
chiensem petii, ut studiis philologieis germanicis philosophicis
totum me imbuerem. Hic audivi vv. dd. Erhardt, Geffcken,
Golther, Kolbe, Luders, Plasberg, Sommer, Watzinger.

In seminarium historicum me receperunt Ed. Meyer et Kolbe;
ad exercitationes germanicas me admiserunt Muncker, Roethe,
Golther; seminarii philosophici sodalibus me benigne per quattuor
semestria adscripsit Erhardt. Geiickenio et Plasbergio debeo,
quod per tris senos menses seminarii philologorum sodalis
ordinarius fui.

Quibus praeceptoribus gratiam habeo quam maximam
omnibus, inprimis Geffckenio et Plasbergio semper habebo.

